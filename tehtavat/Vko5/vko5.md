# Analytiikka

## Analytiikan käyttö websivustolla

Jokainen verkkosivun käyttäjä luo kasan dataa. Data sisältää tietoa mm. käyttäjästä itsestään ja mistä tämä on sivulle tullut, mitä hän on siellä tehnyt ja miten liikkunut. 
Web-analytiikan avulla tämä data saadaan kerättyä, analysoitua ja raportoitua automaattisesti.

Analytiikan avulla saatuja tuloksia voidaan käyttää esimerkiksi sen tutkimiseen, miten sivulla toteutetut uudistukset tai markkinointitoimenpiteet toimivat, mikä saa kävijät toimimaan
toivotulla tavalla ja mikä ei. Tieto siitä, minkälaiset kävijät tuovat sivustolle eniten tuottoa, auttaa kohdentamaan kehitys- ja markkinointitoimenpiteitä mahdollisimman tehokkaasti.

Myös sivuston käyttäjäystävällisyyttä on mahdollista kehittää tutkimalla, miten käyttäjät navigoivat sivuston sisällä ja esimerkiksi tunnistamalla 
mahdolliset pullonkaulat, kuten hitaat latausajat tai hankalat navigointipolut.
